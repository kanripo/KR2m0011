# -*- mode: mandoku-view; -*-
#+TITLE: 七國攷
#+DATE: 2015-08-24 22:49:52.685588
#+PROPERTY: ID KR2m0011
#+PROPERTY: BASEEDITION WYG    
#+PROPERTY: JUAN 卷六
<pb:KR2m0011_WYG_006-1a>¶
欽定四庫全書¶
　七國攷卷六　　　　　　　明　董説　撰¶
　　秦羣禮¶
　　　改元¶
更元　史記秦惠文王十四年更為元年又十四年而¶
卒(先是魏惠王三十六年改稱元/年后十一年而秦惠王復改元)按周文王改元矣尚¶
書運期授注云周文王以戊午蔀二十九年受命受命¶
之月已是季秋至明年乃改元書序云惟十有二年武¶
<pb:KR2m0011_WYG_006-1b>¶
王伐殷注云本文王受命而數之是年入戊午蔀四十¶
嵗矣以歴攷之入戊午蔀二十九年嵗在戊午其年殷¶
九月二十五日得甲子明年乃改元則元年嵗在己未¶
是得赤雀之命后年改元之驗也武成正義云文王斷¶
虞芮之訟諸侯歸之改稱元年王應麟曰諸侯自于其¶
國各稱元年是已之所稱容或中年得改¶
　　　正朔¶
閏月　秦别紀宣公初志閏月咸陽記云宣公閏月天¶
<pb:KR2m0011_WYG_006-2a>¶
時定矣獻公為市人志和矣¶
十月為嵗首　秦紀昭王四十二年先書十月次書九¶
月四十八年先書十月次書正月五十年先書十月次¶
書十二月次書二月吕不韋春秋季秋紀亦書合諸侯¶
制百縣為來嵗受朔日與諸侯所税於民輕重之法則¶
自昭王以來用十月為嵗首乆矣特始皇定為制耳¶
　　　朝㑹¶
設九賔　史記趙使相如獻璧於秦謂秦王曰和氏璧¶
<pb:KR2m0011_WYG_006-2b>¶
天下所共傳寳也趙王恐不敢不獻趙王送璧時齋戒¶
五日今大王亦宜齋戒五日設九賔於廷臣乃敢上璧¶
秦王齋五日後乃設九賔於廷韋昭曰九賔即周禮九¶
儀索隠曰周禮大行人别九賔謂九服之賔客也列士¶
傳云設九牢也劉伯荘云九賔者周王大偹之禮天子¶
臨軒九服同㑹秦何得有九賔但亦陳設車輅文物耳¶
又荆軻獻督亢之地圖秦王聞之大喜乃朝服設九賔¶
朝天子　孝公二十年使公子少官率師㑹諸侯逄澤¶
<pb:KR2m0011_WYG_006-3a>¶
朝天子¶
來朝　史記惠文君元年楚韓趙蜀人來朝三年韓魏¶
太子來朝武王四年魏太子來朝昭襄王五年魏王來¶
朝應亭十年楚懐王入朝秦秦留之十七年城陽君入¶
朝及東周君來朝二十九年周君來五十三年天下來¶
賔韓王入韓魏委國聽令(凡七國朝㑹聘享燕饗貢獻/見諸傳紀者不可勝述每存)¶
(一二附於群禮盖余/非為記事之書也)¶
　　　聘享¶
<pb:KR2m0011_WYG_006-3b>¶
通聘享之禮　秦襄公以兵送周平王平王封襄公為¶
諸侯賜之岐以西之地曰戎無道侵奪我岐豐之地秦¶
能攻逐戎即有其地與誓封爵之襄公於是始國與諸¶
侯通使聘享之禮¶
遺女樂　繆公以女樂二八遺戎王戎王受而説之終¶
年不還抱扑子云秦惠王以美女五人與蜀王¶
歸禭　左傳秦人來歸僖公之禭禮也杜預曰秦慕諸¶
夏欲通敬於魯因有翟泉之盟故追贈僖公并及成風¶
<pb:KR2m0011_WYG_006-4a>¶
本非魯方嶽同盟無相赴弔之制故不訊其後而以接¶
好為禮¶
　　　朝賀¶
天子賀　繆公三十七年秦用由余謀伐戎王益國十¶
二開地千里遂伯西戎天子使召公過賀繆公以金鼓¶
孝公二年天子致胙十九年天子致伯惠文王二年天¶
子賀四年天子致文武胙¶
諸侯賀　孝公二十年諸侯畢賀¶
<pb:KR2m0011_WYG_006-4b>¶
以鴈賀　説苑秦繆公得百里奚公孫友歸取鴈以賀¶
　　　冠禮¶
王冠　惠文三年王冠昭襄王三年王冠¶
　　　昏禮¶
嫁女弟　襄公元年以女弟繆嬴為豐王妻或曰周無¶
豐王閟本作幽王盖幽豐字相近而又適其時作幽似¶
矣然以余推之果為幽王所娶當云以女弟繆嬴為幽¶
王后妻字無義此是戎狄之君僣稱王號耳且幽王娶¶
<pb:KR2m0011_WYG_006-5a>¶
申后豈得有繆嬴耶¶
嫁宗女　繆公十五年晋使太子圉為質於秦秦妻子¶
圉以宗女¶
再嫁宗女　繆公二十三年晋惠公卒子圉立為君秦¶
怨圉亡去乃迎晋公子重耳於楚而妻以故子圉妻¶
蠻夷尚女　後漢書云秦惠王并巴中以巴氏為蠻夷¶
君長世代尚秦女其人爵比不更有罪得以爵除¶
　　　宗室¶
<pb:KR2m0011_WYG_006-5b>¶
軍功屬籍　秦法宗室非有軍功不得為屬籍見史記¶
　　　貢獻¶
獻夜光之璧　國策張儀為秦破從連衡説楚王楚王¶
遣車乗獻夜光之璧於秦王¶
獻長人　蜀王本紀秦昭襄王時宕渠郡獻長人二十¶
五丈六尺¶
　　　燕饗¶
饋七牢　繆公生得晋君既而與盟許歸之更舍上舍¶
<pb:KR2m0011_WYG_006-6a>¶
而饋之七牢賈逵曰諸侯雍餼七牢牛一羊一豕一為¶
一牢也¶
　　　賞賜¶
賜食物　范雎傳秦昭王下令國中有敢言鄭安平事¶
者以其罪罪之而加賜相國應侯食物日益厚以順適¶
其意¶
賜田宅　樗甘傳秦封甘羅為上卿復以始甘茂田宅¶
賜之¶
<pb:KR2m0011_WYG_006-6b>¶
賜爵　史記秦王聞趙食道絶王自之河内賜民爵各¶
一級¶
　　　諡法(稱號附/)¶
君諡　荘(秦仲子以伐西戎為大夫謚荘公秦自栢翳/始封歴非子秦侯公伯秦仲皆無諡至荘公)¶
(始/謚)襄(荘公子以禦戎封/為侯遂諡㐮公)文(襄公子/諡文公)寜(文公孫/諡寕公)武(寜公長/子諡武)¶
(公戰國惠文君子諡/武王一曰諡悼武)德(武子弟/諡德公)宣(德公子/諡宣公)成(宣公弟/諡成公)穆¶
(成公弟任/好諡穆公)康(任好子罃/諡康公)共(罃子和/諡共公)桓(和子罃/諡桓公)景(罃子后/諡景公)¶
哀(后子謚/哀公)惠(哀公孫謚惠公/簡公子謚惠公)悼(惠公子/諡悼公)厲共(悼公子諡/厲共公)¶
<pb:KR2m0011_WYG_006-7a>¶
躁(厲共公子/諡躁公)懐(躁公弟被圍/自殺諡懐公)靈(懷公孫/諡靈公)簡(懷公子名悼/子諡簡公索)¶
(隠曰簡公懐公子靈公季父始/皇本紀云靈公生簡公誤也)獻(靈公子師/隰諡獻公)孝(獻公子/渠梁諡)¶
(孝/公)惠文(孝公子諡惠/文正名駟)昭襄(武王弟稷/諡昭襄王)孝文(昭襄王子柱/諡孝文王)¶
荘襄(孝文王子楚諡荘襄王其/子政立為始皇帝除諡法)¶
后諡　穆(秦穆公夫人諡穆姬史記作繆王圻曰穆姬/晋女也在晋曰伯姬伯為長女也在秦曰穆)¶
(姬從夫之諡也嫁於小國則不從夫之諡如紀伯姬郯/伯姬潞伯姬是也次國亦不從夫之諡如文姜聲姜出)¶
(姜齊姜是也其有叔姬者各據本國次序也五經通義/曰婦人以隨從為義夫貴於朝婦貴於室故得蒙夫之)¶
(諡又曰夫人/無爵故無諡)¶
<pb:KR2m0011_WYG_006-7b>¶
太子諡　竫(文公太子/諡竫公)夷(哀公太/子諡夷)昭(懷公太/子諡昭)悼(昭㐮太/子諡悼)¶
(杜佑曰周制士冠禮云天子之元子士也士無諡/故知太子無諡王圻曰太子無所施行不得設諡)¶
無諡　出子(宣公少子被弑號出子無惠公子被弑號/出子應劭曰秦之出子  諡之號也按通)¶
(鑑作出公胡三省云出非諡/也以其失國出死故曰出子)¶
仲　秦風車粼美秦仲也孔氏曰秦仲以號配國者附¶
庸未得爵命無諡可稱¶
公　荘公襄公文公寜公德公文公宣公成公穆公康公¶
共公桓公景公哀公惠公悼公厲共公躁公懷公靈公¶
<pb:KR2m0011_WYG_006-8a>¶
簡公獻公孝公¶
王　惠文王昭襄王孝文王荘襄王¶
帝　秦昭王十九年齊王為東帝秦昭王為西帝二月¶
復去帝為王¶
君　應劭云秦惠文王初稱君後稱王¶
太后　事物攷云秦昭王母&KR0471;氏號宣太后太后之號¶
始於此也¶
<pb:KR2m0011_WYG_006-9a>¶
　　田齊羣禮¶
　　　朝㑹¶
朝天子　通鑑周烈王六年齊威王來朝是時周室㣲¶
弱諸侯莫朝而齊獨朝之天下以此益賢威王¶
朝秦　史記齊王建二十八年王入朝秦秦王政置酒¶
咸陽¶
來朝　宣王二年三晋之王皆因田嬰朝齊王於博望¶
闗而去湣王三十八年西侵三晋欲以并周室為天子¶
<pb:KR2m0011_WYG_006-9b>¶
泗上諸侯鄒魯之君皆稱臣來朝¶
　　　昏禮¶
迎婦　湣王四年迎婦於秦¶
納后　山東志齊閔王出㳺東郭百姓盡觀宿瘤采桑¶
如故王問而賢之将載後車女曰貞女一禮不偹雖死¶
不從於是使使者加金百鎰徃聘迎之以宿瘤為后又¶
鍾離春齊無鹽邑之女齊宣王之后也醜嫁不售宣王¶
聞其賢納以為后¶
<pb:KR2m0011_WYG_006-10a>¶
　　　燕饗¶
太牢　顔斶與齊王游食必太牢出必乗車¶
　　　貢獻¶
獻玉珥　韓子薛公相齊威王夫人死中有十孺子皆¶
貴於王於是為十玉珥而美其一獻之王以賜十孺子¶
明日視美珥之所在而勸王以為夫人¶
獻鵠　魏文侯使舍人毋擇獻鵠於齊見説苑¶
　　　賞賜¶
<pb:KR2m0011_WYG_006-10b>¶
賜車劍　國策齊王逐孟嘗君梁王虚上位遣使者黄¶
金百斤車百乗徃聘孟嘗君孟嘗君不徃也齊王聞之¶
君臣恐懼遣太傅齎黄金千斤文車二駟服劍一封書¶
謝孟嘗君¶
賜牛酒　史記田單為齊相觧裘衣寒者王欲因以為¶
已善乃賜單牛酒嘉其行¶
賜第　宣王喜文學游説之士自如騶衍淳于髠田駢¶
接予慎到環淵之徒七十六人皆賜列第為上大夫¶
<pb:KR2m0011_WYG_006-11a>¶
威王三賞　國策齊威王下令羣臣能面刺寡人者受¶
上賞上書諫寡人者受中賞能謗譏寡人於市朝聞寡¶
人之耳者受下賞¶
　　　諡法¶
君諡　桓(齊侯田和荘子之子號/太公和子午諡桓公)威(午子因齊僣/稱王諡威王)宣(因/齊)¶
(子辟疆/諡宣王)湣(辟疆子地諡/湣王一作閔)襄(地子法章諡襄王法章/子建㓕於秦無諡也)按戰¶
國無臣諡或者以威王少子田嬰諡靖郭君嬰子田文¶
諡孟嘗君失其實矣馮驩曰孟嘗君客我死而后諡生¶
<pb:KR2m0011_WYG_006-11b>¶
而稱之乎獨怪王圻續文獻通攷靖郭孟嘗並載諡法¶
又不能張正義之是折索隠之非兩存牴牾之説何無¶
主之甚也(右諡/法)¶
子　文子桓子武子成子襄子荘子¶
公　荘子子田和號田太公(田齊未/嘗稱侯)¶
王　威王二十六年稱王宣王湣王襄王王建余按齊¶
威王二十六年周顯王十六年盖田齊最先王韓宣惠¶
王十一年周顯王四十七年趙武靈王元年周顯王四¶
<pb:KR2m0011_WYG_006-12a>¶
十四年燕易王元年周顯王三十七年魏襄王元年周¶
顯王三十五年秦惠文王元年周顯王三十二年先齊¶
而王者獨楚武王耳¶
帝　湣王三十六年齊王為東帝秦昭王為西帝蘇代¶
自燕來説齊於是齊去帝復為王秦亦去帝葢稱帝者¶
二月¶
<pb:KR2m0011_WYG_006-13a>¶
　　楚羣禮¶
　　　朝㑹¶
商人見君　韓詩外傳楚國之法商人欲見君者必有¶
大獻重質然後得見¶
　　　聘享¶
獻天子　史記楚成王惲元年初即位布德施惠結舊¶
好於諸侯使人獻天子天子胙曰鎮爾南方夷狄之亂¶
無侵中國於是楚地千里¶
<pb:KR2m0011_WYG_006-13b>¶
　　　宗廟¶
廟堂圖畫　楚辭天問序云屈原放逐憂心愁悴彷徨¶
山澤經歴陵陸仰天嘆息見楚先王之廟及公卿祠堂¶
圖畫天地山川神靈及古聖賢怪物所行事周流罷倦休¶
息其下仰視圖畫因書其壁呵而問之以泄憤懣據此¶
楚廟有圖畫如周之明堂也¶
祭典　國語屈到嗜芰有疾召其宗老而屬之曰祭我¶
必以芰及祥宗老将薦芰屈建命去之宗老曰夫子屬¶
<pb:KR2m0011_WYG_006-14a>¶
之子木曰不然夫子承楚國之政其法刑在民心而藏¶
在王府上之可以比先王下之可以訓後世雖㣲楚國¶
諸侯莫不譽其祭典有之曰國君有牛享大夫有羊饋士¶
有豚犬之奠庶人有魚炙之薦籩豆脯醢則上下共之¶
不羞珍異不陳庶侈夫子不以其私欲干楚國之典¶
　　　飬老¶
國老　説苑楚王賜虞丘子采地三百號曰國老(或作/賜菜)¶
(田三百號/曰國老)按禮記王制曰有虞氏飬國老於上庠飬庶¶
<pb:KR2m0011_WYG_006-14b>¶
老於下庠夏后氏飬國老於東序飬庶老於西序殷人¶
飬國老於左學飬庶老於右學周人飬國老於東膠飬¶
庶老於虞庠正義皇氏云人君飬老有四一飬老更二¶
子孫死難飬其父祖三飬致仕之老四飬庶人之老蔡¶
邕月令章句云三老國老也五更庶老也¶
　　　禮賢¶
金幣聘士　韓詩外傳楚荘王使使齎金百斤聘北郭¶
先生又楚襄王遣使以金千斤白璧百雙聘荘子以為¶
<pb:KR2m0011_WYG_006-15a>¶
相孔叢子楚王使使奉金幣聘夫子¶
　　　昏禮¶
迎婦　懐王二十四年倍齊而合秦秦昭王初立乃厚¶
賂於楚楚徃迎婦¶
自娶太子婦　平王二年使費無忌如秦為太子建取¶
婦婦好來未至無忌先歸説平王曰秦女好可自娶為¶
太子更求平王聽之卒自娶秦女生熊珍更為太子娶¶
　　　宗室¶
<pb:KR2m0011_WYG_006-15b>¶
三姓譜屬　離騷注云楚三閭之職掌王族三姓曰昭¶
屈景屈原序其譜屬率其賢良以勵國士盖楚官多用¶
同姓故譜屬最重也¶
　　　貢獻¶
獻藥　楚策有獻不死之藥於荆王者¶
獻魚　新序楚人有獻魚於王者曰今日漁獲食之不¶
盡賣之不售棄之又惜故來獻也¶
獻鶴　史記齊王使淳于髠獻鶴於楚韓詩外傳作獻¶
<pb:KR2m0011_WYG_006-16a>¶
鴻¶
獻珥　國策楚王后死未立后也謂昭魚曰公何不請¶
立后昭魚因買五雙珥令其一善而獻之王明日視善¶
珥所在請立之¶
　　　燕饗¶
饗鄰國公子　楚成王三十五年晉公子重耳過楚成¶
王以諸侯客禮饗而厚送之於秦¶
饗鄰大夫　左傳晉郤至如楚聘且涖盟楚子享之子¶
<pb:KR2m0011_WYG_006-16b>¶
反相為地室而縣焉郤至将登金奏作於下驚而走出¶
觴諸侯　説苑楚荘王為五仞之䑓而觴諸侯昭二年¶
楚靈王享昭公於新䑓好以大屈既而悔之¶
賜羣臣酒　楚史檮杌荘王賜羣臣酒日暮酒酣燭㓕¶
有引婦人之衣者¶
朝設脯糗　楚語云昔鬭子文三舍令尹無一日之積¶
恤民之故也成王聞子文之朝不及夕也於是乎每朝¶
設脯一束糗一筐以享子文至於今令尹秩之¶
<pb:KR2m0011_WYG_006-17a>¶
　　　賞賜¶
賜田　宋玉小言賦云楚襄王既登陽雲之䑓命諸大¶
夫景差唐勒宋玉等並作大言賦卒而宋玉受賞有作¶
小言賦王曰善賜雲夢田國策云昭王反郢蒙榖不受¶
遂自棄於磨山之中至今無冐注謂子孫雖有罪不冐¶
法也又楚有賞田見左傳¶
賜地　孝烈王元年以黄歇為相封為春申君賜淮北¶
地十二縣后十五載黄歇言之楚王曰淮北地邊齊其¶
<pb:KR2m0011_WYG_006-17b>¶
事急請以為郡便因并獻淮北十二縣請封於江東攷¶
烈王許之春申君因城故呉墟以自為都邑又襄王封¶
荘辛淮北之地¶
　　　諡法(稱號附/)¶
君諡　武(熊通弑兄蚡冒之/子代立諡武王)文(熊通子熊/貲諡文王)成(熊貲子熊/惲為太子)¶
(商臣所弑/諡成王)穆(熊惲子商臣弑/父代立諡穆王)荘(商臣子侣/諡荘王)共(侣子審/諡共王)康¶
(審子拈/諡康王)靈(招子圍/諡靈王)平(審子棄疾改名/熊居諡平王)昭(熊居子珍/諡昭王)惠(珍/子)¶
(章諡/惠王)簡(章子中/諡簡王)聲(中子當/諡聲王)悼(當子類/諡悼王)肅(類子臧/諡肅王)宣(臧子/熊良)¶
<pb:KR2m0011_WYG_006-18a>¶
(夫諡/宣王)威(良夫子熊/商諡威王)懐(熊商子熊/槐諡懷王)頃襄(熊槐子横/諡頃襄王)攷烈(横/子)¶
(熊元諡/考烈王)幽(元子悼諡幽/王一云名悍)哀(悼弟猶/諡哀王)¶
無諡　(文王熊貲子熊囏是為杜敖無諡芻康王子員/是為郏敖無諡  哀王猶庶兄負  殺猶自立)¶
(㓕於秦/無諡)按楚自熊繹始封至十七世武王而有諡荆蠻¶
之俗積乆乃變也按史記楚武王三十五年楚伐隨謂¶
隨請王室尊吾號王室不聼熊通怒曰我自尊耳乃自¶
立為武王生以為號死以為諡矣左傳商臣以宫甲圍¶
成王請食熊蹯而死不聽丁未王縊諡之曰靈不瞑曰成¶
<pb:KR2m0011_WYG_006-18b>¶
乃瞑共王疾告大夫曰不榖不德少主社稷生十年而¶
䘮先君未及習師保之教訓而膺受多福是以不得而¶
亡師於鄙以辱社稷為大夫憂其𢎞多矣若以大夫之¶
靈獲保首領以沒於地惟是春秋窀穸之事所以從先¶
君於禰廟者請為靈若厲大夫擇焉莫對及五命乃許¶
秋共公卒子囊謀諡大夫曰君有命矣子囊曰君命以¶
共若之何毁也赫赫楚國而君臨之撫有蠻夷奄征南¶
海以屬諸夏而知其過可不謂共乎請諡之共大夫從¶
<pb:KR2m0011_WYG_006-19a>¶
之是以知楚國諡法之重也若夫杜敖無諡郏敖無諡¶
則不得其觧矣(右諡/法)¶
子　熊繹熊艾熊䵣熊勝熊揚熊渠(熊渠稱王已而/復去王稱子)熊¶
摯紅熊延熊勇熊嚴熊霜熊狥熊咢熊儀(是為/若敖)熊坎(是/為)¶
(霄/敖)熊㫬(是為/蚡冒)典略云楚自熊繹至蚡冒並稱楚子¶
王　蚡冒弟為武王武王之後文王成王穆王荘王共¶
王康王靈王平王昭王惠王簡王聲王悼王肅王宣王¶
威王懐王頃襄王攷烈王幽王哀王王負芻按熊繹當¶
<pb:KR2m0011_WYG_006-19b>¶
周成王之時舉文武勤勞之后嗣而封熊繹於楚蠻封¶
以子男之田稱楚子當周夷王之時王室㣲諸侯或不¶
朝相伐熊渠甚得江漢間民和乃興兵伐庸陽粤至於¶
鄂熊渠曰我蠻夷也不與中國之號諡乃立其長子康¶
為句亶王中子紅為鄂王少子執疵為越章王及周厲¶
王之時暴虐熊渠畏其伐楚亦去其王及熊通立三十¶
五年伐隨隨曰我無罪楚曰我蠻夷也今諸侯皆為叛¶
相侵或相殺我有敝甲欲以觀中國之政請王室尊吾¶
<pb:KR2m0011_WYG_006-20a>¶
號隨人為之周請尊楚王室不聽還報楚三十七年楚¶
熊通怒曰吾先鬻熊文王之師也早終成王王舉我先¶
公乃以子男田令居楚蠻夷皆率服而王不加位我自¶
尊耳乃自立為武王盖周桓王十六年也榖梁傳曰呉¶
楚之君不書塟辟其號也謂辟其稱王之號也¶
敖　楚熊儀為若敖熊坎為霄敖(或作/若敖)文王子熊囏為¶
杜敖康王子員為郏敖棄疾即位塟子干於訾實訾敖¶
杜預曰不成君無號諡者楚皆謂之敖余按敖者楚國¶
<pb:KR2m0011_WYG_006-20b>¶
尊大之别稱楚尊官有莫敖可推也熊眴為盼冐冐字¶
不可攷¶
<pb:KR2m0011_WYG_006-21a>¶
　　趙　禮¶
　　　朝㑹¶
大朝　武靈王十九年春正月大朝信宫二十七年五¶
月大朝於東宫見史記¶
羣臣宗室之禮　惠文王立四年朝羣臣安陽君亦來¶
朝主父令王聽朝而自從旁觀窺羣臣宗室之禮¶
大備　悼襄王元年大備正義曰謂行大備之禮也¶
　　　宗廟¶
<pb:KR2m0011_WYG_006-21b>¶
廟見　武靈王十六年五月大朝東宫傳國於何王廟¶
見禮畢出臨朝¶
　　　飬老¶
三老　武靈年少未能聽政置&KR0054;聞師三人左右司過¶
三人及聽政先問先王貴臣肥義加其秩國三老年八¶
十月致其禮¶
　　　慶賞¶
置酒脯　惠文王三年主父㓕中山遷其王於膚施起¶
<pb:KR2m0011_WYG_006-22a>¶
靈壽北地方從代道大通還歸行賞大赦置酒酺五日¶
按漢書音義云漢律三人已上無故羣飲罰金四兩㤙¶
詔横賜得令聚㑹飲食五日酺布也言天子布㤙於天¶
下¶
　　　貢獻¶
獻雀　孔叢子邯鄲之民以正月旦獻雀於趙王而綴¶
以五采¶
獻鳩　列子邯鄲之人以正月之旦獻鳩於簡子簡子¶
<pb:KR2m0011_WYG_006-22b>¶
大悦厚賞之¶
　　　賞賜¶
賜田　趙簡子疾五日不知人扁鵲視之曰不出三日¶
疾有間居二日半簡子寤董安于以扁鵲言告簡子賜¶
扁鵲田萬畆¶
賜衣　烈侯好音欲賜鄭歌者槍石二人田各萬畆相¶
國公仲不與乃進牛畜荀欣徐越三人烈侯説止歌者¶
田官三人賜相國衣一襲注單複具為一襲¶
<pb:KR2m0011_WYG_006-23a>¶
賜金　肅侯游大陵出於鹿門大戊午扣馬曰耕事方¶
急一日不作百日不食肅侯下車謝賜大戊午金百鎰¶
見桓譚論¶
賜冠帶　國策武靈王立周紹為王子傅又賜周紹胡¶
服衣冠具𢃄黄金師比注具帯帯飾之備也猶具劍¶
賜璧　虞卿者游説之士躡屩擔簦説趙孝成王一見¶
賜黄金百鎰白璧一雙¶
賜湯沐邑　信陵君傳公子留趙趙王以鄗為公子湯¶
<pb:KR2m0011_WYG_006-23b>¶
沐邑¶
　　　諡法(稱號附/)¶
君諡　烈(趙侯藉趙獻子/浣之子諡烈侯)武(烈侯弟/諡武侯)敬(烈侯子章/諡敬侯)成(章/子)¶
(種諡/成侯)肅(成侯子言/諡肅侯)武靈(肅侯子諡/武靈王)惠文(武靈王子何/諡惠文王)孝¶
成(何子丹諡/孝成王)悼襄(丹子偃諡/悼㐮王)幽繆(&KR0367;子遷諡幽繆王徐/廣曰王遷無諡今獨)¶
(此稱幽繆主者盖秦㓕趙之後人臣竊/追諡之遷子嘉為代王㓕於秦無諡)¶
后諡　武靈王納呉侯之女娃嬴是為孟姚有寵卒諡¶
惠后(右諡/法)¶
<pb:KR2m0011_WYG_006-24a>¶
子　史記趙武卒諡為文子文子生景叔景叔卒生趙¶
鞅立是為簡子簡子卒毋䘏立是為襄子(又襄子弟/曰桓子)¶
侯　襄子卒趙浣立是為獻侯獻侯卒子烈侯籍立烈¶
侯卒太子章立是為敬侯敬侯子種立是為成侯成侯¶
子語立是為肅侯¶
王　肅侯卒子武靈王立按武靈王八年五國相王趙¶
獨否曰無其實敢處其名乎今國人謂已曰君及惠文¶
王立武靈又自號為主父不知何時稱王也惠文王卒¶
<pb:KR2m0011_WYG_006-24b>¶
太子丹立是為孝成王孝成王卒子偃立是為悼襄王¶
悼襄王卒子遷立是為幽繆王(趙武靈王元年周/顯王四十四年)¶
君　見上按靈王能矯五國之非然趙侯爵稱侯可也¶
今稱君亦無義沈羽云三晋本大夫而為諸侯者故多¶
稱主君梁王觴諸侯於范䑓魯君曰主君之尊儀狄之¶
酒也見國策韓昭侯三日不朝大夫諫曰主君玩國甚¶
矣見典論¶
父　武靈王自號主父一曰君二曰父甚竒¶
<pb:KR2m0011_WYG_006-25a>¶
孟　通鑑豫讓漆身為癘吞炭為啞行乞於市其妻不¶
識也行見其友其友識之為之泣曰以子之才臣事趙¶
孟必得近幸胡三省云自春秋之時趙宣子謂之宣孟¶
趙文子謂之趙孟其後遂襲而呼為趙孟孟長也¶
追侯　周威烈王二十三年魏韓趙皆立為諸侯魏文¶
侯二十三年韓景侯六年趙烈侯六年趙烈侯既侯遂¶
追尊獻子為獻侯　余又按諸書載列國事蹟其稱號¶
有甚繆者如闞子云趙簡王好獵是趙簡子也班媫妤¶
<pb:KR2m0011_WYG_006-25b>¶
咏扇畫作秦王女乗鸞向煙霧乃用簫史事是秦繆公¶
也一統志趙王䑓是趙襄子也皆未嘗稱王如楚武王¶
冡皇覽云楚武帝冡韓昭侯作髙門胡廣説云昔韓昭¶
帝作髙門皆未嘗稱帝是猶朱象不有天下而水經注¶
有鼻天子城山海經有帝丹朱塟處也如楚既僭號而¶
仙鑑有楚荘公則又尊變而卑矣(按春秋亦作楚子然/子楚爵也春秋不書)¶
(僣王而書子爵仙/鑑稱公無義也)¶
<pb:KR2m0011_WYG_006-26a>¶
　　魏羣禮¶
　　　改元¶
后元　竹書紀年周顯王三十四年魏惠成王三十六¶
年改元稱一年玉海云魏惠王年號云后元¶
　　　朝㑹¶
朝天子　國策魏惠王擁土千里𢃄甲三十六萬十八¶
年㧞邯鄲西圍定陽從十二諸侯朝天子¶
來朝　史記惠王十五年魯衛宋鄭君來朝紀年作十¶
<pb:KR2m0011_WYG_006-26b>¶
四年¶
受經　史記文侯受子夏經藝客叚干木過其閭未嘗¶
不軾也¶
黄金聘士　孔叢子魏王遣使者奉黄金束帛聘子順¶
為相¶
　　　昏禮¶
尚主　魏相公叔髙尚主而害呉起見史記如淳曰天¶
子嫁女於諸侯必使諸侯同姓者主之故謂之公主帝¶
<pb:KR2m0011_WYG_006-27a>¶
姊妹曰長公主諸王女曰翁主師古曰如説得之天子¶
不親主婚故謂之公主諸王則自主婚故其女曰翁主¶
翁者父也言父主其婚也亦曰王主言王自主其婚也¶
揚雄方言云周晉秦隴謂父曰翁而臣瓉王楙或云公¶
者比於上爵或云主者婦尊稱皆失之劉貢父曰予謂¶
公主之稱夲出秦舊男為公子女為公主古者大夫妻¶
稱主故以公配之若謂同姓主之故謂之公主則周之¶
事秦不知用也古之嫁女禮當如周使大夫主之何不¶
<pb:KR2m0011_WYG_006-27b>¶
謂之夫主乎然則謂之王主者猶言王子也謂之公主¶
者縁公而生耳毛晃曰尚崇也髙也貴也飾也加也尊¶
也娶公主謂之尚言帝王之女尊而尚之不敢言娶也¶
小荀子曰尚主之制非古也釐降二女陶唐之典歸妹¶
元吉帝乙之訓王姬歸齊宗周之禮也以隂乗陽違天¶
以婦凌夫違人違天不祥違人不義¶
　　　燕饗¶
觴政　説苑魏文侯與大夫飲酒使公乗不仁為觴政¶
<pb:KR2m0011_WYG_006-28a>¶
曰飲而不嚼者浮以大白文侯飲而不嚼公乗不仁舉¶
白浮君君視而不應侍者曰不仁退君已醉矣公乗不¶
仁曰周書曰前車覆後車戒盖言其危為人臣者不易¶
為君亦不易今君已設令令不行可乎君曰善舉白而¶
飲飲畢以公乗不仁為上客¶
饗功之禮　未學篇云魏武侯即位設饗功之禮以優¶
士大夫設坐廟廷為三行上功坐前行餚席兼重噐上¶
牢次功坐中行餚席噐差减無功坐後行餚席無重噐¶
<pb:KR2m0011_WYG_006-28b>¶
觴諸侯　國策梁惠王觴諸侯於范䑓¶
觴大夫　淮南子魏文侯觴大夫於曲陽¶
　　　貢獻¶
獻晨鳬北犬　韓詩外傳魏文侯封太子擊於中山三¶
年不徃來趙倉唐曰君何不遣人使大國太子曰願之¶
乆矣未可得使者對曰臣願奉使侯何如太子曰侯嗜¶
晨鴈好北犬於是遣倉唐緤北犬奉晨鴈獻之侯曰擊¶
愛我知我所嗜好杜鄴與王音書云昔文侯寤犬鴈之¶
<pb:KR2m0011_WYG_006-29a>¶
獻而父子益親¶
死事之賞　列國紀聞魏文侯舉有功而進賞之有死¶
事之家嵗使使者勞賜其父母又按魏文侯與田子方¶
語有兩童子衣錦而侍於君側田子方曰此君之寵子¶
乎文侯曰非也此其父死於戰此㓜子也寡人收之是¶
又恤死事之孤也¶
　　　賞賜¶
賜田　惠王索呉起之後賜之田二十萬巴寜㸑襄各¶
<pb:KR2m0011_WYG_006-29b>¶
十萬惠王曰非公叔何以知三子之功哉又賜公叔田¶
四十萬加之百萬之上使百四十萬見國策¶
賜衣　説苑魏文侯封太子擊於中山三年使不徃來¶
趙倉唐奉使侯問子之君長大孰與寡人倉唐曰君賜¶
之外府之衣則能勝之文侯遣倉唐賜太子衣一襲¶
　　　諡法(稱號附/)¶
君諡　文(魏侯斯諡文/侯或作都)武(斯子擊/諡武侯)惠(擊子罃謚惠王紀/年作惠成王是也)¶
襄(罃子赫/諡襄王)哀(赫子諡哀王索隠曰系本襄王/生昭王而無哀王盖脱一代耳)昭(哀王子/圍諡昭)¶
<pb:KR2m0011_WYG_006-30a>¶
(王/)安釐(昭王子諡/安釐王)景閔(安釐王子増/諡景閔王)¶
無諡　(景閔王子假/㓕於秦無諡)¶
子　武子悼子魏絳(絳史無明/文无攷)昭子獻子桓子(系本有/襄子史)¶
(記/無)¶
侯　文侯(二十二年/列為諸侯)武侯惠侯¶
王　襄王(元年/王)哀王昭王安釐王景閔王王假按魏襄¶
王元年周顯王三十五年也¶
追王　史記魏襄王元年與諸侯㑹徐州相王也然後¶
<pb:KR2m0011_WYG_006-30b>¶
追尊父惠侯為惠王吕氏曰竹書紀年魏惠王三十六¶
年改元稱一年王與諸侯㑹於徐州其後十七年卒所¶
謂今王者襄王也今史記惠王三十六年卒襄王立十¶
六年卒并惠襄為五十二年史記誤分惠成王之世為¶
二王之年數也其曰襄王元年與諸侯㑹徐州相王然¶
后追尊父惠侯為惠王者即惠王改元一年㑹諸侯於¶
徐州也追王之説史記誤(右吕/氏云)索隠曰世本襄王生昭¶
王而無哀王盖脱一代耳孔衍叙魏語亦有哀王而紀¶
<pb:KR2m0011_WYG_006-31a>¶
年説惠成王三十六年又改元為后元一十七年卒史¶
記分惠王之歴以為二王之年又有哀王凡二十三年¶
紀事甚明無足疑者然則是紀年之作失哀王之代故¶
分襄王之年為惠王后元即以襄王之年包哀王之代¶
耳(右索/隠云)據吕氏之説襄王不追王據索隠之説惠王不¶
改元余攷經世稽覽圖魏惠王改元后元一年其年即¶
薨子襄王立又按孟子至魏在惠王三十五年其後襄¶
王立孟子尚在魏也若惠王改元后又十七年而卒孟¶
<pb:KR2m0011_WYG_006-31b>¶
子豈能在魏十八年及襄王之世哉當是惠王改元之¶
年卒襄王元年追為惠王紀年脱襄王一代又誤於慎¶
靚王二年作魏惠王薨當言襄王薨也今王即哀王也¶
或曰孟子曰梁惠王何也曰從後言之也孟子退而著¶
書之年在襄王追王惠王之後也¶
<pb:KR2m0011_WYG_006-32a>¶
　　韓羣禮¶
　　　朝㑹¶
執珪　孔叢子云韓與魏仇敵之國而韓釐侯執珪見¶
梁君非好卑而惡尊執珪者謂執珪而朝¶
　　　宗廟¶
視牲　天中記韓昭侯視所以祠廟之牲其豕小昭侯¶
令官更之官以是豕來也昭侯曰是非嚮者之豕耶官¶
無以對命吏罪之從者曰君王何以知之君曰吾以其¶
<pb:KR2m0011_WYG_006-32b>¶
耳也¶
　　　諡法(附稱號/)¶
君諡　景(韓侯䖍/諡景侯)烈(䖍子取諡烈侯系/本作武史記作列)文(烈侯子/諡文侯)哀(文/侯)¶
(子為韓嚴所/弑諡哀侯)懿(哀侯子若山諡懿侯/索隠曰年表作荘侯)昭(懿侯子諡昭侯/又作鄭釐侯按)¶
(昭侯二十五年作髙門屈宜臼曰昭侯不出此/門云云凡稱昭侯者三生而稱諡大不可觧)宣惠(昭/侯)¶
(子諡宣/惠王)襄(宣惠王子倉/諡襄王也)釐(襄王子/諡釐王)桓惠(釐王子諡桓惠/王桓惠王子安)¶
(㓕於秦無諡/  右諡法)¶
子　韓武子事晉封於韓原十一世皆稱子¶
<pb:KR2m0011_WYG_006-33a>¶
侯　景侯始列為諸侯烈侯文侯哀侯懿侯昭侯¶
王　昭侯子宣惠王十一年號為王襄王釐王桓惠王¶
安王按韓宣惠王十一年周顯王四十七年六國表作¶
十年則顯王四十六年也盖顯王三十二年秦王三十¶
五年魏王三十七年韓王燕王四十四年趙王數年之¶
間五王並立矣¶
君　宣惠王十一年君號為王據此十一年已前稱君¶
也¶
<pb:KR2m0011_WYG_006-34a>¶
　　燕羣禮¶
　　　宗廟¶
修宗廟　漢略燕昭王三年修其宗廟¶
修齊廟　白帖燕将樂毅下齊七十城而修齊宗廟¶
　　　禮賢¶
築宫　燕昭王為郭隗改築宫而師事之樂毅自魏徃¶
鄒衍自齊徃劇辛自趙徃¶
擁篲　史記騶子如燕昭王擁篲先驅請列弟子之位¶
<pb:KR2m0011_WYG_006-34b>¶
而受業又阮籍奏記云鄒子居黍谷之隂而昭王陪乗¶
　　　燕饗¶
駃騠食　鄒陽書蘇秦相燕燕人惡之於王王按劍而¶
怒食以駃騠漢書音義云駃騠駿馬也生七日而超其¶
母王重蘇秦雖有讒謗而更膳以珍竒之味¶
千里馬肝　燕丹子云太子有千里馬軻曰千里馬肝¶
美太子即進肝¶
　　　貢獻¶
<pb:KR2m0011_WYG_006-35a>¶
獻豕　朔人獻燕昭王以大豕見符子¶
(獻香/獻珠)　並詳雜徴¶
　　　賞賜¶
賜羽衣　詳噐服¶
賜后服　通鑑燕賜樂毅輅車乗馬后屬百兩賜樂毅¶
妻以后服賜其子以公子之服¶
賜公子服　詳上¶
賜車馬　詳上¶
<pb:KR2m0011_WYG_006-35b>¶
　　　諡法(稱號附/)¶
君諡　康(召公奭諡康公/子封北燕伯)惠(康公九世孫諡惠侯懿公/子諡惠公戰國昭王子諡)¶
(惠/王)釐(惠侯子諡釐侯閔公子/諡釐年表作釐侯荘)頃(釐侯子/諡頃侯)哀(頃侯子/諡哀侯)鄭(哀/侯)¶
(子諡鄭侯索隠曰諡法無鄭鄭是/名也余按列國諡法如此者甚多)繆(鄭侯子/諡繆侯)宣(繆侯子/諡宣侯)¶
(桓公子/諡宣公)桓(宣侯子諡桓侯㐮公子諡桓公譙周曰系家/㐮伯生宣公無桓公也又釐侯子諡桓公)¶
昭(宣公子諡昭公戰/國噲子平諡昭王)武(昭公子/諡武公)文(武公子諡文公又/桓公子諡文公)懿¶
(文公子/諡懿公)悼(惠公子/諡悼公)共(悼公子/諡共公)平(共公子/諡平公)簡(平公子欵/諡簡公)獻¶
(簡公子諡獻公索隠曰按紀/年燕簡公後次孝公無獻公)孝(獻公子諡孝公戰國/武成王子諡孝王)成¶
<pb:KR2m0011_WYG_006-36a>¶
(孝公子載/諡成公)閔(成公子/諡閔公)易(文公子/諡易王)武成(惠王子諡/武成王)¶
無諡　(易王子噲無諡孝王子喜為/太子丹事㓕於秦無諡也)按續文獻通攷云¶
燕有南北南燕姞姓北燕即邵公所封也如昭三年書¶
北燕伯欵出奔齊荘二十年書執燕仲父注云即南燕¶
伯而史記乃共一世家豈遷别有據歟又左傳有荘公¶
奐之子簡公盈與北燕簡公欵而世家獨有一簡公豈¶
即左傳所謂北燕伯歟又有召穆公虎即江漢之詩所¶
稱平淮夷者也而世家亦無之獨有繆侯豈穆即繆歟¶
<pb:KR2m0011_WYG_006-36b>¶
余又按周公名旦索隠曰諡文見國語父子君臣同時¶
並諡矣五經通義曰周桓王時蔡侯卒諡蔡桓侯有德¶
則善諡無德則惡諡故同也攷燕諡法康公九世孫諡¶
惠懿公子亦諡惠昭王子亦諡惠惠侯子諡釐閔公子¶
亦諡釐繆侯子諡宣桓公子亦諡宣宣公子諡桓襄公¶
子亦諡桓釐侯子亦諡桓宣公子諡昭王噲子亦諡昭¶
武公子諡文桓公子亦諡文獻公子諡孝武成王子亦¶
諡孝諡不諱同周之制也(右諡/法)¶
<pb:KR2m0011_WYG_006-37a>¶
侯　召公封於北燕已下九世至惠侯可攷惠侯釐侯¶
頃侯哀侯鄭侯繆侯宣侯桓侯自桓侯復稱公¶
公　荘公襄公桓公宣公昭公武公文公懿公惠公悼¶
公共公平公簡公獻公孝公成公湣公釐公桓公文公¶
王　易王王噲昭王惠王武成王孝王王喜按燕易王¶
元年周顯王三十七年也趙岐孟子注云以萬乗之國¶
伐萬乗之國者萬乗非諸侯之號時燕國侵地廣大僣¶
號稱王故曰萬乗¶
<pb:KR2m0011_WYG_006-37b>¶
　¶
　¶
　¶
　¶
　¶
　¶
　¶
　七國攷卷六¶
