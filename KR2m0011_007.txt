# -*- mode: mandoku-view; -*-
#+TITLE: 七國攷
#+DATE: 2015-08-24 22:49:52.704839
#+PROPERTY: ID KR2m0011
#+PROPERTY: BASEEDITION WYG    
#+PROPERTY: JUAN 卷七
<pb:KR2m0011_WYG_007-1a>¶
欽定四庫全書¶
　七國攷卷七　　　　　　　明　董説　撰¶
　　秦音樂¶
　　　鈞天之樂¶
碧巖大乗注云秦繆公夢饗於帝庭得鈞天廣樂而下¶
其後繆公因作鈞天之樂西京賦云昔者天帝悦秦繆¶
公而覲之饗以鈞天廣樂帝有醉焉乃為金䇿錫用此¶
土而翦諸鶉首¶
<pb:KR2m0011_WYG_007-1b>¶
　　　昭和鐘¶
宋秘閣有秦昭和鐘銘云秦公曰丕顯朕皇祖受天命¶
奄有下國十有二公不墜上帝嚴龔寅天命保大業故¶
秦虩事䜌夏曰余雖小子穆穆師秉明德獻敷明刑䖍¶
敬朕祀以受多福綏和萬民唬夙夕刺刺&KR2545;&KR2545;萬生是¶
敕咸畜百辟𦙍士趫趫文武鎮静不廷優佊㸉百邦於¶
秦執事匭咊鐘故曰□邦其音□□雝雝孔煌以昭□¶
孝享以受毛魯多釐眉壽無疆畯惠在位髙引有慶匍¶
<pb:KR2m0011_WYG_007-2a>¶
百四方永寳用宜¶
　　　靈鼉鼓¶
李斯諫逐客書陛下建翠鳯之旗樹靈鼉之鼓¶
　　　宣和琴¶
古琴録秦惠文王有琴一曰宣和二曰閑邪夏侯湛琴¶
賦云聊閑邪於五弦兮翼宣和於萬里盖指此也¶
　　　閑邪琴¶
詳上宣和¶
<pb:KR2m0011_WYG_007-2b>¶
　　　超屏琴¶
燕丹子荆軻見秦王将刺之王曰寡人好琴願一曲而¶
就死軻許之因命琴女文馨奏曲曲曰羅縠單衫可掣¶
而絶三尺屏風可超而越鹿盧之劍可負而㧞王從其¶
言遂得脱後名其琴曰超屏¶
　　　盆瓶¶
戰國策云澠池之㑹藺相如請秦王奏盆瓶李斯上書¶
擊瓮叩瓶盖不獨汲水且以為樂矣唐人之擊甌本此¶
<pb:KR2m0011_WYG_007-3a>¶
　　　&KR0498;瓮¶
許氏説文曰&KR0498;者瓦噐所以盛酒&KR0308;秦人鼓之以莭歌¶
文獻通攷曰古者西戎用&KR0498;以為樂李竒曰擊瓮扣&KR0498;¶
其秦之聲豈以秦人盡有西戎之地而為此聲故耶又¶
六書纂文載太公寳&KR0498;銘或云秦之廟噐也¶
　　　筝¶
李斯諫逐客書曰夫擊瓮扣瓶彈筝撫髀而歌呼嗚嗚¶
快耳者真秦之聲也¶
<pb:KR2m0011_WYG_007-4a>¶
　　田齊音樂¶
　　　房中之樂¶
鐘石書齊宣王房中之樂金遲石緩絲竹合奏秦漢&KR0075;¶
聲之祖也或云金遲石緩謂用金石之音少專尚絲竹¶
也余按遲緩之義非廢金石盖絲竹宻而金石踈¶
　　　大吕鐘¶
樂毅報燕王書大吕陳於元英注大吕齊鐘名又齊策¶
云大王據千乗之地而建千石鐘萬石簴¶
<pb:KR2m0011_WYG_007-4b>¶
　　　和竽¶
孔融云齊宣王好和竽和竽竽之名也猶秦和鐘也齊¶
記云齊宣王好竽竽者廩食百人¶
　　　齊瑟¶
選笙賦云齊瑟秦筝歌録有齊瑟行又蘇秦曰臨菑之¶
民無不吹竽鼓瑟擊筑彈琴¶
<pb:KR2m0011_WYG_007-5a>¶
　　楚音樂¶
　　　瀟湘洞庭之樂¶
拾遺記洞庭山浮於水上其下有金堂數百間玉女居¶
之四時聞金石絲竹之聲徹於山頂楚懷王之時舉羣¶
才賦詩於水湄故云瀟湘洞庭之樂聽者令人忘老雖¶
咸池簫韶不能比焉每四季之莭楚王常繞山以遊宴¶
舉四仲之氣以為樂章仲春律中夾鐘乃作輕風流水¶
之詩醼於山南仲夏時中&KR0331;賔乃作皓露秋霜之曲(又/襄)¶
<pb:KR2m0011_WYG_007-5b>¶
(陽耆舊傳曰宋玉識音而善文襄王好樂而愛賦既美/其才而憎其似屈原也乃謂之曰子盍從楚之俗使楚)¶
(人貴子之德乎對曰昔楚有善歌者王其聞與始而曰國/下里巴人國中唱而和之者數萬人中而曰陽阿採菱)¶
(中唱而和之者數百人既而曰陽春白雪朝日魚麗含/商吐角絶節赴曲國中唱而和之者不過數人盖其曲)¶
(彌髙其和彌寡琴操云一曰烈女引楚樊妃作又楚膏/梁子出游九臯之澤覧漸水之䑓張罛置罟于荆山臨)¶
(曲池而渙而疾風霣暴雨電冥天火四起霹&KR0430;下臻𤣥/鸛翔其前𤣥虎吟其後乃援琴而歌作霹&KR0430;引又楚昭)¶
(王得和璧使大夫明光奉璧於趙郡中羊由甫知趙無/反遣乃讒於王明光常背楚用趙今使奉璧何能述功)¶
(德及光明逺怒之明/光乃作歌曰楚光明)¶
　　　地室金奏¶
<pb:KR2m0011_WYG_007-6a>¶
左傳晋郤至如楚聘且涖盟楚子享之子反相為地室¶
而縣焉卻至将登金奏作於下驚而走出¶
　　　巫音¶
吕氏春秋宋之衰也作為千鍾齊之衰也作為大吕楚¶
之衰也作為巫音注女曰巫楚辭九歌巫以事神其女¶
妓之流乎¶
　　　楚些¶
丹鉛録齊歌曰謳呉歌曰歈楚歌曰些巴歌曰嬥又梁¶
<pb:KR2m0011_WYG_007-6b>¶
元帝纂要云楚歌曰艷宋玉招魂皆以些字為尾¶
　　　躬舞¶
楚靈王信巫祝之道躬執羽紱起舞壇前呉人來攻其¶
國而靈王鼓舞自若見桓譚新論¶
　　　萬¶
左傳令尹子元欲蠱文夫人為舘於其宫之側而振萬¶
焉夫人聞之曰先君以是舞也習戎偹也今令尹不尋¶
諸仇讎而於未亡人之側不亦異乎¶
<pb:KR2m0011_WYG_007-7a>¶
　　　九龍之鐘¶
淮南子云闔閭伐楚破九龍之鐘許慎云楚為九龍之¶
簴以縣鐘也賈子云子胥入郢毁十龍之鐘其説不同¶
不可攷¶
　　　楚鐘　楚宫鐘¶
趙氏金石録楚鐘藏方城范氏銘云惟王五十六祀楚¶
王(下有字/不可識)鐘按楚惟惠王在位五十七年此鐘為惠王¶
作無疑也方是時王室衰弱六國争疆楚尤强大遂不¶
<pb:KR2m0011_WYG_007-7b>¶
用周之正朔又金石録載楚公鐘銘云楚公自作余按¶
楚爵子僣稱王未嘗稱公楚公鐘者當是宰邑大夫所¶
造如葉公之類是也¶
　　　方磬¶
桓譚新論云瀟湘之樂方磬為帝¶
　　　繞梁琴¶
古琴疏宋華元獻楚王以繞梁之琴鼓之其聲嫋遶於¶
梁間循環不已楚王樂之七日不聽朝樊姬進曰君滛¶
<pb:KR2m0011_WYG_007-8a>¶
於樂矣昔桀好妹喜之瑟而亡其身紂好靡靡之音而¶
䘮其國今君遶梁是樂七日弗朝君樂亡身䘮國乎於¶
是以鐵如意搥琴而破之¶
　　　青翻琴¶
古琴録楚王子無虧有琴曰青翻後質於秦不得歸因¶
撫琴歌曰洞庭兮木秋涔陽兮草衰去千里之家國作¶
咸陽之布衣¶
　　　秋陽琴¶
<pb:KR2m0011_WYG_007-8b>¶
襄陽古噐録繞梁秋陽皆古楚琴¶
　　　楚笙¶
闞子云楚笙冠中國又列子云墨子儉嗇而非樂者&KR0616;¶
見荆王衣錦吹笙必楚俗好笙也¶
　　　警鼓¶
詳見兵制文獻通考云昔楚厲王有警鼓與百姓為戒¶
既而飲酒太過而擊民大警使人止之居數月警而擊¶
之民莫有起者邵倫曰楚厲王以軍鼓為酒鼓可謂凟¶
<pb:KR2m0011_WYG_007-9a>¶
樂矣¶
<pb:KR2m0011_WYG_007-10a>¶
　　趙音樂¶
　　　肆夏¶
禮郊特牲云大夫之奏肆夏由趙文子始也按此趙僣¶
禮樂之始¶
　　　廣舞¶
劉歆云趙襄主殺代王於廣舞之中按吕氏春秋簡子¶
死召太子而告之曰我死已葬服衰而上夏屋之山以¶
望太子敬諾簡子死已葬衰服襄子上於夏屋以望代¶
<pb:KR2m0011_WYG_007-10b>¶
俗其樂甚美於是襄子曰先君必以此教也乃以其女¶
弟妻代君襄子遂謁而請觴之先令舞者置兵其羽中¶
百人先具大金斗代王至酒酣反斗而擊之盡殺其從¶
者因迎其妻其妻聞之遂磨笄以自刺故趙氏至今有¶
磨筓之山歆言廣舞即此史記無舞者之文¶
　　　靈文筝¶
陸機云趙惠文王有筝曰靈文¶
　　　趙瑟¶
<pb:KR2m0011_WYG_007-11a>¶
史記趙王與秦王㑹澠池秦王使趙王鼓瑟郭恕碑云¶
屏趙瑟絶秦&KR0498;潘岳西征賦耻東瑟之偏鼓提西&KR0498;而¶
接刃¶
　　　鹿¶
碧巖大乗注云匏音之妙楚笙趙鹿鹿者笙之類余按¶
金石録古祭噐有鹿噐為鹿形從此起趙之樂噐或此¶
義也¶
　　　趙烈侯之石¶
<pb:KR2m0011_WYG_007-11b>¶
鐘石書云有石如磬形銘云趙烈侯之石盖六國時趙¶
烈侯樂噐尚書擊石拊石皆指磬也余按趙世家趙烈¶
侯好音謂相國公仲連曰寡人有愛可以貴之乎公仲¶
連曰冨之可貴之則否烈侯曰然夫鄭歌者搶石二人¶
吾賜之田人萬畆¶
<pb:KR2m0011_WYG_007-12a>¶
　　魏音樂¶
　　　金石之樂¶
國語晋悼公十二年伐鄭軍於蕭魚鄭賂以女樂二八¶
歌鐘二肆寳鏄大磬悼公以樂之半賜魏絳曰子教寡¶
人和戎狄而正諸華於今八年七合諸侯寡人無不得¶
志請與子共樂之魏絳辭不得乃受魏於是有金石之¶
樂也¶
　　　魏樂書¶
<pb:KR2m0011_WYG_007-12b>¶
方樂書云六國時魏文侯最為好古孝文時得其樂人¶
竇公獻其書乃周官大宗伯大司樂之章也¶
　　　惠侯琴¶
天山録任襄掘地得古物木質金采銘曰魏下又有銘¶
字差細曰惠侯琴盖戰國梁惠王之琴也按史記淳于髠¶
見梁惠王王屛左右見之終無言王讓之髠曰王志在¶
音知惠王滛於聲樂矣然惠侯是諡或其子孫追銘之¶
也¶
<pb:KR2m0011_WYG_007-13a>¶
　　　縣琴¶
陳晹樂書晉師經以琴撞文侯文侯曰卿何鮮禮之甚¶
也經對曰臣撞桀紂非撞陛下也文侯韙之乃懸琴於¶
門為終身之戒¶
　　　搥鑿¶
劉勰新論云魏文侯好搥鑿之聲不貴金石之和漢書¶
禮樂志云六國魏文侯最為好古而謂子夏曰寡人聼¶
古樂則欲寐及聞鄭衛余不知倦焉子夏辭而辨之終¶
<pb:KR2m0011_WYG_007-13b>¶
不見納自此禮樂䘮矣¶
<pb:KR2m0011_WYG_007-14a>¶
　　燕音樂¶
　　　縈塵集羽之舞¶
拾遺記云燕昭王三年廣延國獻善舞者二人一名旋¶
娟一名提嫫王登崇霞之臺乃召二人徘徊翔舞殆不¶
自支王以纓縷拂之二人皆舞容冶妖麗靡於鸞翔而¶
歌聲輕颺乃使女伶代唱其曲(女伶已/詳職官)清響流韻雖飄¶
梁動木未足嘉也其舞一名縈塵言其體輕與塵相亂¶
次曰集羽言其婉轉若羽毛之從風末曲曰旋懷言其¶
<pb:KR2m0011_WYG_007-14b>¶
支體纒曼若入懐袖也¶
　　　宗廟之樂　筑¶
刺客傳燕太子丹使荆軻刺秦王既發太子及賔客知¶
其事者皆白衣冠以送之至易水上既祖取道髙漸離¶
擊筑荆軻和而為變徴之聲士皆垂淚涕泣淮南子云¶
荆軻西刺秦王髙漸離宋意為擊筑而謌於易水之上¶
聞者莫不瞑目裂眦髪植穿冠因以此聲為樂而入宗¶
廟許慎注筑曲十二弦¶
<pb:KR2m0011_WYG_007-15a>¶
　¶
　¶
　¶
　¶
　¶
　¶
　¶
　¶
<pb:KR2m0011_WYG_007-15b>¶
　¶
　¶
　¶
　¶
　¶
　¶
　¶
　七國攷卷七¶
